Prefazione
==========
<<<<<<< HEAD
WIP
=======
Ad uno sguardo poco attento o superficiale, potrebbe sfuggire l'importanza di
una fattura corretta. Quello che a prima vista sembra essere una semplice nota
contabile, con il passare degli anni e dell'evolversi della normativa fiscale,
è diventato un documento molto complesso, soggetto a norme sempre più
particolari. 
>>>>>>> d1656804492e03b950ea9c7b9604f363becd4ed7

Affidarsi ad un professionista e ad un software ben sviluppato è di vitale
importanza per la buona riuscita di un'impresa e, soprattutto, per farsi
trovare pronti nei confronti del fisco.

Da addetto ai lavori però, consiglio sempre a tutti di tenersi sempre informati
ed aggiornati in prima persona, in quanto a volte può capitare di interpretare
male i dettati del professionista, oppure può succedere di non rivolgersi a lui
in caso di dubbi e finire poi per dover rimediare ad errori che si potrebbero
evitare più facilmente a priori.

Ecco che ci viene incontro quest'ottimo ebook gratuito, scritto con stile molto
diretto e dettagliato dall'ing. Stefano Gardini, cofondatore della società
CIR2000 insieme a Nicola Iarocci. Entrambi sono autori dell'ottimo software,
`Gestionale Amica`_  e del blog `Contabilità Facile`_. Grazie alla sua
ventennale esperienza in materia, l'ing. Gradini è riuscito a parlare di un
argomento molto ostico, rendendolo davvero alla portata di tutti.

Guida Pratica alle Fatture è un libro in formato elettronico, di facile lettura
e utile da tenere sul proprio desktop, sempre a portata di mano per chiarire
quei piccoli grandi dubbi che sorgono durante l'emissione o la lettura di una
fattura.

Partendo dagli elementi di base della fattura, la guida ci accompagna
attraverso un percorso molto tecnico, ma allo stesso tempo informale e di
facile comprensione, snocciolando via via argomenti sempre molto complessi
e tutti egualmente importanti.

Si va quindi dal Documento di Trasporto (DDT), alle varie fatture: immediata,
differita e accompagnatoria. Si passa poi ad analizzare le fatture dei
professionisti e le parcelle, successivamente la fattura Pro Forma e le
cosiddette note di variazione, nota di debito e nota di credito
e successivamente la tecnica dell'autofattura. Si passa poi alla spiegazione
del meccanismo molto diffuso del reverse charge e infine ma non perchè meno
importante, la guida si sofferma sulla normativa relativa allo scontrino
o ricevuta fiscale.

In ogni capitolo, cosa molto utile, si trovano le FAQ, ovvero le domande e le
risposte più frequenti sull'argomento, i consigli dell'autore, e un piccolo
riepilogo degli argomenti trattati per fermare ancora più in memoria i concetti
appena enunciati. Gli argomenti più tecnici sono inoltre sempre accompagnati da
esempi pratici che aiutano a capire meglio la loro applicazione.

Dopo la sua lettura mi sento di consigliare Guida pratica alle fatture un po'
a tutti, ma in particolare:

- al professionista, che in questo ebook troverà tutti gli ultimi aggiornamenti in materia e potrà altresì rispolverare la vecchia normativa;
- allo studente, che fra le pagine di questo ebook potrà apprendere, con novizia di particolari, tutto ciò che concerne la fattura;
- all'imprenditore che vuole tenersi al passo coi tempi e desidera apprendere anche gli aspetti tecnici della sua contabilità, oltre che leggere il risultato finale d'esercizio;
- al neo imprenditore, che in mancanza d'esperienza pregressa troverà fra queste pagine ottimi consigli e spunti di partenza per la sua start up;
- più in generale a tutti coloro che in un modo o nell'altro hanno a che fare con la fatturazione e che desiderano avere una formazione in materia.
                    
Non mi resta quindi che lasciarvi alla sua lettura, nella certezza che sarà
molto scorrevole e soprattutto utile a tutti. Buona lettura e buon lavoro. 

*Antonio Maroscia*

.. note::
    Antonio Maroscia, consulente del lavoro e addetto paghe, è il creatore
    dell'autorevole sito `Lavoro e Diritti`_ sul quale scrive di problematiche
    fiscali, diritto del lavoro e temi affini.

    
L'autore
========
Stefano Gardini nasce a Marina di Ravenna il 17 Aprile 1966. Nel 1991, da
studente universitario, fonda la sua prima società, ancora oggi operativa ed
editore di questo libro. Si laurea nel 1992 presso Università degli Studi di
Bologna in Ingegneria Elettronica con specializzazione in Informatica. Nel
tempo è stato amministratore di diverse società, accumulando grande esperienza
in ambito gestionale, fiscale, contabile ed amministrativo, potendo fare
esperienza con alcune professionalità di alto livello nel campo specifico. Si
è occupato da sempre anche della progettazione e dello sviluppo del software
delle società contribuendo alla realizzazione di alcuni dei prodotti di maggior
successo. 

Dal 2011 cura la parte contabile e fiscale di `Contabilità Facile`_, sito che
ha ottenuto subito un grande successo di un pubblico, un pubblico eterogeneo
composto da addetti ai lavori e non solo. Probabilmente grazie alla grande
esperienza maturata sul campo dall'autore, gli articoli riescono ad essere,
oltre che precisi e autorevoli, facilmente fruibili grazie all’uso di un
linguaggio ‘sburocratizzato’, che li rende semplici e di facile comprensione. 

Oggi si propone come autore di questo libro, una guida pratica alla
fatturazione che riporta l’esperienza del Blog aggiornata e arricchita da
approfondimenti, risposte alle domande più frequenti e utili consigli pratici.

.. _`Contabilità Facile`: http://gestionaleamica.com/Blog
.. _`Gestionale Amica`: http://gestionaleamica.com
.. _`Lavoro e Diritti`: http://www.lavoroediritti.com
